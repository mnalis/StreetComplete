Se StreetComplete můžete pomoci vylepšit mapové podklady OpenStreetMap!

Tato aplikace vyhledá data ve vašem okolí, která nejsou kompletní a která lze rozšířit, a zobrazí je na mapě jako „úkoly“. Každý z těchto „úkolů“ lze snadno vyřešit na místě odpovědí na jednoduchou otázku a doplnit tak informace do mapy.

Vámi vložené informace jsou potom vaším jménem přímo přidány do OpenStreetMap, aniž byste museli použít další editor. (Pro nahrání vašich odpovědí na server je nutné mít účet v OpenStreetMap.)

Aplikace StreetComplete je plně přeložená do češtiny a je vyvíjena s důrazem na to, aby se jednoduše používala a aby do OSM mohl přispívat opravdu každý.